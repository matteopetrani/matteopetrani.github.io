---
layout: post
title: "Persone con una bella energia"
date: 2016-10-12 19:00:52 +0000
author: "Matteo Petrani"
---

Sono rare, se le cerchi non le trovi e se le trovi non le vuoi più lasciare.

Che poi, cos’è una bella energia? Per me è sicurezza, sorriso, pace, presenza, postura, ascolto. Avete presente quando d’innanzi a voi si presenta il perfetto sconosciuto e sapete già che quella è una persona con la quale andrete d’accordo? Ecco!

Poco più di 4 settimane sono passate dall’ultima volta in cui ho avuto quest’impressione e i fatti hanno confermato la validità della persona. Che poi i segnali sono davvero minimi all’inizio, è strana come cosa eppure funziona, fateci caso.

Quando capita cerco subito di approfondire la rarità di questo sconosciuto, neanche ci conosciamo ma c’è già un grande rispetto e stima. La situazione è ben diversa da un rapporto di amicizia e da un momento di euforia: in quei momenti c’è più un’aria di sorpresa dovuto proprio dal fatto che è cosa rara. Un po’ come trovarsi babbo natale nel camino.

Al corso di introduzione al teatro che avevo seguito in H-Farm si lavorava spesso sul giusto equilibrio tra mente e corpo (corpi?) e di quanto questo fosse evidente anche agli occhi più scettici. Parlavamo di centratura, una parola ed un concetto che cerco di portarmi dietro ben stretti.

Consiglio spassionato: pensate due minuti a cosa vuol dire essere centrati per voi. Non è un segreto da tramandare di generazione in generazione, mica stiamo parlando della crostata della nonna, ci potete arrivare da soli e soprattutto ci avrete messo un po’ di intelletto per comprendere la cosa; inoltre avrete già fatto un primo passo per essere più centrati.
